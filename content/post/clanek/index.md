---
title: "Post"
date: 2018-05-02T11:34:34+02:00
---

# Grunge

## Co je to vlastně grunge?

Grunge je název hudebního stylu který se vyvinul zhruba v první polovině osmdesátých let a jeho rodištěm je město Seattle a jeho okolí. Grungeová scéna byla tudíž ve srovnání s jinými žánry velice lokální. Drtivá většina velkých Grungeových kapel pochází právě odsud.

Hudebně se tento Seattlský sound, jak se stylu říká, řadí jako podoblast alternativního rocku a vychází mimo jiné z punk rocku, s nimž sdílí neuhlazenost, vztek, revoltu a divokost, na druhé straně z hard rocku a heavy metalu, který ho činí, narozdíl od punku, sofistikovanějším a hráčsky náročnějším. Jakýsi hlavní rys grunge je jeho špinavost a hlavně syrovost silně a v případě Nirvany často až nečitelně zkreslených elektrických kytar (jiných nástrojů ovšem víceméně také). Tato syrovost a roztrhanost nicméně těžko popisuje a existujou názory které grunge jako samostatný názor neuznávají a kapely řadí k různým jiným stylům. Nicméně přes různý sound a stylový základ seattleských kapel je určitá zvláštní špinavost a také depresivnost opravdu slyšet.

Texty kapel se v převážné většině zabývají depresemi a vztekem, rozhořčením. Tyto emoce pramenící mimo jiné z drogové závislosti členové seattleských kapel znali a jistě nebyly módní přetvářkou - za zmínku stojí, že sebevraždou ukončil svůj život nejen Kurt Cobain, ale také Layne Staley a nedávno také Chris Cornell, který začal svou hudební kariéru jako zpěvák soundgarden.

<img src="Upravený flanel.jpg" alt="Grunge" style="width: 200px;"/>

Zmínil jsem se, že existence grunge jako samostatného stylu bývá někdy zpochybňována a kapely jsou přiřazovány k jiným stylům. Nirvána k punku, Pearl Jam k alternativnímu rocku a Alice in chains k Hard rocku či heavy metalu. Tady je nutné říct, že grunge fungoval snad více než jako hudební styl jako specifická subkultura, vycházející mimo jiné i z místních zvyklostí. Typickým pro ní je i styl oblékání který byl založený na roztrhanách džínách, volný trikách, špinavých kožených bundách, teniskách converse ale hlavně na notoricky známých flanelových košilích, které se staly asi nejmilejším módním artiklem "grungerů". 

<img src="Košile a bunda.jpg" alt="Typické grungeové oblečení" style="width: 200px;"/>
