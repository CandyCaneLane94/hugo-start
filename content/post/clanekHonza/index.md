---
title: "Post"
date: 2018-05-02T18:27:12+02:00

---

# Dospívání Kurta Cobaina

Kurt byl prvním synem Wendy a Dona Cobainových a také prvním vnoučetem v rodině, takže ho všichni často navštěvovali. Už od malička byl velmi nadaný a rád kreslil, zpíval a učil se hrát na kytaru. Jako dítě byl plný energie a stále potřeboval něco dělat. Následně mu byla diagnostikována hyperaktivita a byl mu předepsán lék Ritalin, který, jak sám Cobain uvádí, hrál v jeho životě důležitou roli.

Když bylo Kurtovi devět let, jeho rodiče se rozvedli, což velmi ovlivnilo jeho život a utváření osobnosti. Rozvod rodičů si vyčítal a na zeď ve svém pokoji napsal: „Nenávidím mámu, nenávidím tátu. Táta mámu nenávidí, máma tátu nenávidí. A mě je z toho všeho tak nanic.“

Oba jeho rodiče si po rozvodu našli nové partnery a Kurt nejprve bydlel s otcem a jeho přítelkyní Jenny Westbyovou, která měla dvě děti z předchozího manželství. Po čase se ale vztahy začaly zhoršovat a Kurt se často stěhoval a stále bydlel u někoho jiného (prarodiče, strýcové a tety...). Tohle období pro něj bylo těžké a začal se uzavírat sám do sebe, kouřit marihuanu a dělat výtržnosti. V tomhle období Kurt poznal punk-rock, který si zamiloval a díky kterému později založil kapelu Nirvana.

<img src ="youngKurt.jpg" alt="Young Kurt Cobain" style="width: 200px;"/>